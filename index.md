---
title: Home
order: 0
---

<div style="height: 49vh; padding: 25vh 0 0 6vh;"><img src="img/logo.png" style="display: block; width: 35vh; break-after: column;" /></div>

40 jaar vrijzinnig jongerenwerk doen is zoeken naar vrijheid. Hoe kan je de vrijheid van jongeren zo optimaal mogelijk maken zodat hun verantwoordelijkheid wordt getriggerd? En waar liggen de grenzen van die vrijheid?

In mijn visie, getoetst aan 40 jaar ervaring, kan je die vrijheid niet groot genoeg maken. Dat wil niet zeggen dat je jongeren aan hun lot moet overlaten; dat is geen vrijheid maar verwaarlozing. Het gaat dus om de vraag naar ‘vrijheid waartoe’? Waarom wil je jongeren (mensen) vrijheid geven?

Vrijheid geven is betrokkenheid, samen, gemeenschap, verantwoordelijkheid, vertrouwen, pret, geluk. 
Vrijheid krijgen is betrokkenheid, samen, gemeenschap, verantwoordelijkheid, vertrouwen, pret, geluk.
Vrijheid geven en krijgen is dus ook balanceren op de grens van wat kan en niet kan.
Vrijheid is altijd op de grens. Als dat het niet is, is het verwaarlozing en eenzaamheid, losgeslagen zijn, somberheid.

Vrijheid is een avontuur, geen doel.

Vrijheid als avontuur gunnen we iedereen, vrijheid als avontuur maakt ons leven anders. Vrijzinnigheid helpt daarbij. Ik denk dat vrijzinnig jongerenwerk dat avontuur is. De 45 brieven in deze map geven een beeld van dat avontuur. Gebruik het als inspiratie bij je eigen avontuur op de grens van vrijheid; GrensVrijheid dus.

Klik op 'starten' (rechts) om naar de eerste brief te gaan. Lees de brief, klik op de foto of het filmpje en kijk. De brieven zijn op titel/thema terug te vinden in het menu. Als je meer wilt zien, ga dan naar het [foto-archief](https://archief.grensvrijheid.nl/index.php/s/EJOofxcIBkrPGiB) of [video-archief](https://archief.grensvrijheid.nl/index.php/s/9KPWukQmIvwsjax), gerangschikt op jaar. Brieven en archief worden regelmatig aangevuld. Inbreng is zeer welkom: <a href="mailto:mook@vrijburg.nl">mook@vrijburg.nl</a>.

Hartelijke groet,<br />
Dik