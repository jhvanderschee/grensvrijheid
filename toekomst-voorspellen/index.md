---
title: 'Toekomst voorspellen'
image: toekomst.png
videos:
    - id: 'xQzp6W6HAdw'
      name: video fragment zomerreis 2000 contrasten
      opacity: 0.5
      max-res: false
      full-url: 
images:
order: 2000
---

Waarzeg - flap:

Vanwege een grote belangstelling in toekomstvoorspellingen binnen de kelder-posse zijn er een aantal waarzegmethodes ontwikkeld door ons. Hieronder volgen de waarzegmethodes die ook daadwerkelijk tot uitvoering zijn gebracht:

•	Ballen > pockets methode, © Hylke ter Bals

Men neme een pooltafel met de bijbehorende ballen. Deze leggen we op de goede plaats in de daartoe bestemde ballen-driehoek (waarvan de oppervlakte overigens perfect berekent kan worden d.m.v de stelling van Wolff ® ; [1 + cos ∝] / [1 – cos ∝] X tangens ∝ X bQ X cQ ).  
Vervolgens is het de bedoeling dat de persoon in kwestie zelf afstoot. Aan de hand van de positie van de ballen in combinatie met de betekenis van de pockets (liefde, haat, geluk, jaloezie, vriendschap en woede) kon dan een betekenis gegeven worden aan die posities. (er liggen veel halve ballen bij de vriendschap pocket, dus binnen nu en een half jaar ontmoet je een vrouw die waarmee je een vriendschappelijke relatie gaat krijgen, er liggen 3 hele ballen bij de haat pocket, dus je krijgt ruzie met drie mannen uit je omgeving binnen nu en een maand, enz.) 


•	Srilankese thee blaadjes, © Marthe Straatemeier en Laura de Jong

Deze methode is gebaseerd op de verdeling van de theeblaadjes van het eerste leeg gedronken kopje thee van de dag. 

<br/>
<br/>

Beste L, M, H,

Vaak genoeg ging het in de kelder of op onze reizen over onze toekomst en de voorspellingen daar omtrent. Bovenstaand voorbeeld komt uit een avond vol toekomstvoorspel-methoden, van glazen bol, koffiedik kijken, handlezen, magie en dansspelletjes om een partner te ‘kiezen’. Het waren maar grapjes, maar staat symbool voor de serieuze kant ervan. Hoe graag willen we niet de toekomst weten als we jong zijn. We zijn onzeker, houden wel van avontuur maar verlangen ook naar de zekerheid van een vriend, een succesvolle studie, een baan en een toekomst die ons wat goeds zal brengen. 

Voor mij leek het allemaal makkelijk; ik had alles al, inclusief de saaiheid van het vaste leventje in patronen. Over dat contrast* wilde ik het altijd graag met jullie hebben; wat maakt een leven avontuurlijk; niet weten waar je heen gaat en hoe en met wie? Wat maakt een leven saai; altijd met dezelfde partner, elke dag je kinderen naar school brengen en naar je werk en 2x per jaar uit de band springen? Wat maakt ons leven eigenlijk de moeite waard? En is de tegenstelling saai tegenover avontuurlijk dan niet een valse? 

Ik zei in zo’n discussie wel eens “ik fiets soms gewoon een andere weg naar mijn werk, of ik loop i.p.v. fiets en dat maakt dat ik alles anders zie”. Maar tegelijkertijd verlangde ik naar de komende zomerreis met jullie naar een avontuurlijke bestemming; Oekraïne, Moldavië, Albanië, waar we geen toeristen tegenkomen en in elke bocht in de weg een avontuur op de loer kan liggen… 
Misschien hebben we in het jeugdwerk wel allebei willen zijn: het vaste baken èn het avonturenpark. De saaiheid als teken van het dagelijkse leven dat uitdaagt om er wat anders van te maken, zèlf. De avontuurlijke reizen waarvan iedereen wist dat ik er ook nog nooit geweest was, maar het gevoel genereerde dat we er samen uit zouden komen, wat er ook gebeurde. Kortom vertrouwen in de toekomst, juist omdat we die toekomst nooit zullen kennen voordat die er is. En dat is maar goed ook, anders zou het leven wel heel saai worden.

Met hartelijke groet,<br/>
Dik

*contrasten; het thema van zomerreis 2000, Polen en Slowakije
