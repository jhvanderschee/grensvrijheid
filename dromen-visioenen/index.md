---
title: Dromen visioenen
image: dromenvisioenen.png
videos: 
    - id: 'rXmbAYGqLHo'
      name: video fragment Een reis om de wereld 1985
      opacity: 0.5
      max-res: false
      full-url: https://archief.grensvrijheid.nl/index.php/s/JrnTvCnXC0MPUZv
images:
order: 1985
---

Beste S, P, C, S,

In 1985 maakten jullie een filmpje ‘een reis om de wereld’ op de Hoorneboeg. Het is een droom over hoe die reis zou kunnen gaan; niet altijd over rozen. Ook over ruzies, maar ook doen jullie nieuwe ontdekkingen. Gek, maar leuk filmpje!

Als je een droom hebt, is alles mogelijk.

Joost Conijn is een kunstenaar die een vliegtuig heeft gebouwd. En dan niet een vliegtuig ‘voor het mooi’ maar een die echt kan vliegen. Zijn project is dan ook niet het vliegtuig zelf maar zijn reis naar Afrika met dat vliegtuig. Hij maakte een film van die reis.

Hij heeft een droom, namelijk die reis op volstrekt zijn eigen manier. Niet dat vliegtuig op zich is de droom, het is een middel. Zo bouwde hij ooit een houten auto die op hout reed waarmee hij een reis door Oost-Europa maakte.

En hij zegt dat “iedereen een vliegtuig kan bouwen”. Het inspirerende van het werk van Joost Conijn is dus zijn werkwijze. Hij bouwt en construeert alles zelf, is volstrekt onafhankelijk van het commerciële systeem en van industrieel geproduceerde apparaten. Zelfs zijn schoenen heeft hij zelf gemaakt. 

Natuurlijk is dat vliegtuig niet het doel dringt langzaamaan tot mij door… Maar hij gaat nog een stap verder en zegt dat ook zijn reis niet het doel is. Zijn doel is “met eigen ogen de wereld ontdekken.” En “van onderweg zijn vind ik het contact met de mensen die ik tegenkom het belangrijkste.” 

De zomer is een periode om dromen te hebben en dromen te verwezenlijken. En natuurlijk kan je een droom hebben die al meerdere mensen hadden, zoals een boot waarmee je in de gracht kan varen. Maar een droom hebben die nog niemand had, een droom waar de wereld van opkijkt, dat is van een andere orde. En eigenlijk hebben we genoeg voorbeelden om die ultieme droom zelf te gaan dromen. Zo iemand is Joost Conijn, zo iemand was Martin Luther King. Zo iemand was Jezus. Die geneest de maatschappij van een wisse dood. Niet als doel op zich, maar omdat hij het contact met de mensen wil, een gemeenschap wil waar niemand ten onder gaat.

Een vliegtuig bouwen, boot bouwen, een nieuwe betere wereld bouwen o.k. Maar wat doen we er mee? Wanneer en hoe wordt het waar? Dat is de vraag. Een vraag waar we maar eens vaker op zouden kunnen broeden.

Met hartelijke groet,<br />
Dik